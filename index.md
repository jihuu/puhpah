## Ajatuksia ja anteeksipyyntö (2022-02-09)

Venäjän asevoimat hyökkäsivät itsenäiseen Ukrainaan 24.2. samalla, kun venäjän edustajan johtamassa YK:n turvallisuusneuvostossa puhuttiin vielä rauhallisen de-eskalaation mahdollisuudesta.

Ukrainan sota ahdistaa monesta syystä. Yksi suurimmista ahdistuksen aiheista on, että viime päivien aikana minusta on alkanut näyttää selvältä, että länsi tulee hylkäämään Ukrainan ja antaa Venäjälle vapaat kädet toimia parhaaksi katsomallaan tavalla. Olemme kyllä sanktioineet Venäjää, ja taloudellisesti maa on mennyt nopeasti huonoon jamaan ainakin länsimittareilla arvioituna. Olen kuitenkin varma, että kun Venäjä voittaa Ukrainassa ja saa tahtonsa lävitse, sanktiot tulevat tipahtelemaan pois pikkuhiljaa noin viiden vuoden kuluessa.

Toivon olevani erittäin väärässä, mutta pelkään että en ole, ja siksi on tarve kirjoittaa nämä ajatukseni auki. Tämä on jo etukäteen esitetty anteeksipyyntö Ukrainalle ja ukrainalaisille. Olen pahoillani, että emme kyenneet pistämään kovaa kovaa vastaan, vaan päädyimme peloissamme toistamaan historialliset virheemme jälleen uudelleen.


- [Moraalista](https://jihuu.github.io/puhpah/moraali) (2022-02-08)
- [Unohduksesta](https://jihuu.github.io/puhpah/unohdus) (2022-02-09)
